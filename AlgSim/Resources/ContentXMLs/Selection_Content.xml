<?xml version="1.0" encoding="utf-8" ?>
<Task>
<Explanation>
Feladat: Adott egy N elemből álló sorozat (A) és egy rajtuk értelmezhető tulajdonság (T). Adjuk meg azokat az elemeket, amelyek rendelkeznek ezzel a tulajdonsággal (B sorozat) és ezek darabszámát.

Megoldás: Kezdetben a darabszám=0. A kiválogatás úgy történik, hogy egy számlálásos ciklussal végigmegyünk az összes elemen és mindegyiknél megvizsgáljuk, hogy ő rendelkezik-e a megadott tulajdonsággal, vagy nem. Ha rendelkezik vele, akkor növeljük egyel a darabszámot és egy másik sorozat (B) ennyiedik (darabszám) helyére tesszük. Ha nem rendelkezik vele, akkor nem csinálunk semmit, csak továbblépünk a ciklussal. A ciklus lefutása után a B sorozat tartalmazza az összes T tulajdonsággal rendelkező elemet.

Példa: A sorozat (A): 5, 4, 2, 7

Az darabszám kezdetben: 0
Elemszám (N): 4
T: páros szám
B sorozat üres

Ciklus I:=1-től 4-ig
Ha T(A(I)) akkor DB:=DB+1; B(DB):=A(I);
Ciklus vége

A ciklus első végrehajtásakor:
i=1,  A[1]=5
páros(5)=hamis   csak továbblépünk, db és a B sorozat nem változik
db=0;  B sorozat üres

A ciklus második végrehajtásakor:
i=2,  A[2]=4
páros(4)=igaz
db:=db+1  db:=0+1  db=1
B(1):=4  B sorozat=4

A ciklus harmadik végrehajtásakor:
i=3,  A[3]=2
páros(2)=igaz
db:=db+1  db:=1+1  db=2
B(2):=2  B sorozat=4, 2

A ciklus negyedik végrehajtásakor:
i=4,  A[4]=7
páros(7)=hamis  csak továbblépünk, db és a B sorozat nem változik
db=2; B sorozat=4, 2

A ciklus végrehajtása itt befejeződik, mivel i értéke elérte a 4-et. Megkaptuk az A sorozat T tulajdonsággal rendelkező elemeit a B sorozatban és ezek darabszámát a db változóban. Ennek kiíratása, vagy vele valamilyen művelet végzése a ciklus után történhet.
</Explanation>
<TaskLines>
<Line1>     Eljárás Kiválogatás(N,A,DB,B)</Line1>
<Line2>             DB:=0;</Line2>
<Line3>             Ciklus I:=1-től N-ig</Line3>
<Line4>                     Ha T(A[I])akkor</Line4>
<Line5>                             DB:=DB+1;</Line5>
<Line6>                             B[DB]=A[I]</Line6>
<Line7>                     Elágazás vége</Line7>
<Line8>             Ciklus vége</Line8>
<Line9>     Eljárás vége</Line9>
</TaskLines>
<Tasks>
1.	
Adott egy számsorozat, válogassuk ki belőle a negatív számokat!

2.	
Ismerjük a ZH eredményeket, ez alapján add meg, hogy kiknek sikerült teljesíteni a követelményeket!
</Tasks>
</Task>