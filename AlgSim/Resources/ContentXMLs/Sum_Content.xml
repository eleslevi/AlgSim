<?xml version="1.0" encoding="utf-8" ?>
<Task>
<Explanation>
Feladat: Adott egy N elemből álló sorozat (A), adjuk meg az elemek összegét.

Megoldás: A számolás előtt az összeg=0. Az összegzés ciklikusan történik úgy, hogy sorra vesszük a sorozat elemeit és hozzáadjuk az addigi összeghez. (összeg:=összeg+a[i], ahol i az elem sorszáma a sorozatban, a pedig maga a sorozat) A következő elemre lépés i értékének növelésével történik, a ciklus i-edik lefutásakor az összeg mindig a sorozat első i elemének összegét jelenti. (Pl.: 3. lefutáskor az első 3 elem összege)

Példa: A sorozat (A): 5, 4, 2, 7

Az összeg kezdetben: 0
Elemszám (N): 4

Ciklus I:=1-től 4-ig
összeg:=összeg+A[i];
Ciklus vége

A ciklus első végrehajtásakor:
i=1,  A[1]=5
összeg:=összeg+A[i] összeg:=0+5 összeg=5

A ciklus második végrehajtásakor:
i=2,  A[2]=4
összeg:=összeg+A[i] összeg:=5+4 összeg=9

A ciklus harmadik végrehajtásakor:
i=3,  A[3]=2
összeg:=összeg+A[i] összeg:=9+2 összeg=11

A ciklus negyedik végrehajtásakor:
i=4,  A[4]=7
összeg:=összeg+A[i] összeg:=11+7 összeg=18

A ciklus végrehajtása itt befejeződik, mivel i értéke elérte a 4-et. Megkaptuk a sorozat elemeinek összegét. Ennek kiíratása, vagy vele valamilyen művelet végzése a ciklus után történhet.
</Explanation>
<TaskLines>
<Line1>     Eljárás összegzés (N, A, Összeg)</Line1>
<Line2>     összeg = 0;</Line2>
<Line3>     Ciklus i := 1-től n-ig</Line3>
<Line4>             összeg = összeg+A(i);</Line4>
<Line5>     Ciklus vége</Line5>
<Line6>     Eljárás vége</Line6>
</TaskLines>
<Tasks>
1.	
Olvasd be dolgozók adatait (név, beosztás, fizetés), majd összegezd a fizetéseket!

2.	
Ismerjük a ZH eredmények előfordulási statisztikáját (melyik jegyből hány darab lett). Számítsd ki hányan írtak ZH-t összesen!

3.	
Tudjuk, hogy a hallgatók milyen tárgyakat vettek fel és melyik tárgy hány kredites. Számítsd ki, hogy összesen hány kreditet gyűjthetnek az egyes hallgatók!
</Tasks>
</Task>