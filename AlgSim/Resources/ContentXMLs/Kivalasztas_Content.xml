<?xml version="1.0" encoding="utf-8" ?>
<Task>
<Explanation>
Feladat: Adott egy N elemből álló sorozat (A) és egy rajtuk értelmezhető tulajdonság (T). Tudjuk, hogy a sorozatban van T tulajdonságú elem, adjuk meg az ő sorszámát!

Megoldás: A sorszámot egyre állítjuk (I:=1), hogy majd az első elemmel kezdhessük a vizsgálódást. Egy ciklussal mindig a következő elemre lépünk, amíg az az elem, amin állunk nem rendelkezik a megadott tulajdonsággal (T). A ciklusból akkor lépünk ki, amikor olyan elemhez érünk, aki rendelkezik a T tulajdonsággal, így a ciklus lefutása után megkapjuk a sorszámát.

Példa: A sorozat (A): 5, 4, 2, 7

Elemszám (N): 4
T: A(I)=2

Ciklus amíg nem T(A(I))
I:=I+1;
Ciklus vége

A ciklus első végrehajtásakor:
i=1,  A[1]=5
(5=2)=hamis   csak továbblépünk

A ciklus első végrehajtásakor:
i=2,  A[2]=4
(4=2)=hamis   csak továbblépünk

A ciklus második végrehajtásakor:
i=3,  A[3]=2
(2=2)=igaz  a feltétel nem hamis, ezért kilépünk a ciklusból

A ciklus végrehajtása itt befejeződik, mivel megtaláltunk a T tulajdonságal rendelkező elemet, sorszáma=i értékével.
</Explanation>
<Tasklines>
<Line01>     Eljárás Kiválasztás(N,A,S)</Line01>
<Line02>     i=1</Line02>
<Line03>     Ciklus amíg nem(T(A(i)))</Line03>
<Line04>             i=i+1</Line04>
<Line05>     Ciklus vége</Line05>
<Line06>     S=i</Line06>
<Line07>     Eljárás vége</Line07>	
</Tasklines>
<Tasks>
1.	
Egy héten keresztül mérjük a napi csapadékmennyiséget milliméterben. A hét hányadik napján nem esett az eső?

2.	
Egy emberről tudjuk, hogy nem mindig mond igazat, ezért kérdéseket teszünk fel neki és válaszadás közben mérjük a pulzusát. Amikor nem mond igazat, a pulzusa K fölé emelkedik. Hányadik kérdésnél hazudott először?

3.	
Ismerjük egy évfolyam ZH eredményeit és tudjuk, hogy valaki elérte a maximális pontszámot (100). Ő hányadik a névsorban? (Az eredmények ABC sorrendben vannak tárolva)

4.	
Moziba szeretnénk menni, amire K forintunk van. Készítettünk egy listát, hogy melyik moziban mennyibe kerülnek a jegyek. A listán első helyen áll ahova legjobban szeretnénk menni, utolsó helyén pedig az, ahova legkevésbé. Válasszuk ki az első olyat, amire elegendő a pénzünk! Hányadik mozi volt ez?
</Tasks>
</Task>