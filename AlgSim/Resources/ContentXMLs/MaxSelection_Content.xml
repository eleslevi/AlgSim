<?xml version="1.0" encoding="utf-8" ?>
<Task>
<Explanation>
Feladat: Adott egy N elemből álló sorozat (A) és egy rajtuk értelmezhető tulajdonság (T). Adjuk meg a sorozat legnagyobb elemét!

Megoldás: Kezdetben a maximális elem sorszáma=1, vagyis abból indulunk ki, hogy az első elem a legnagyobb. Ezután egy ciklussal a sorozat második elemétől kezdve mindegyiket megvizsgáljuk és összehasonlítjuk az aktuális maximum indexű elemmel. Ha az i-edik elem nagyobb, mint a max-adik, akkor az ő sorszáma lesz az új max érték. A ciklus lefutása után a max változó annak az elemnek a sorszámát fogja tartalmazni, aki ténylegesen a sorozat legnagyobb eleme.

Példa: A sorozat (A): 5, 4, 2, 7

Max értéke kezdetben: 1
Elemszám (N): 4

Ciklus I:=2-től 4-ig
Ha A(I)>A(MAX) akkor MAX:=I;
Ciklus vége

A ciklus első végrehajtásakor:
i=2,  A[2]=4
(4>5)=hamis  -&gt; csak továbblépünk, max értéke nem változik
max=1

A ciklus második végrehajtásakor:
i=3,  A[3]=2
(2>5)=hamis  -&gt; csak továbblépünk, max értéke nem változik
max=1

A ciklus harmadik végrehajtásakor:
i=4,  A[4]=7
(7>5)=igaz -&gt; max értéke az aktuális elem sorszámára változik
max:=i -&gt; max:=4

A ciklus végrehajtása itt befejeződik, mivel i értéke elérte a 4-et. Megkaptuk az A sorozat legnagyobb elemének sorszámát a max változóban.
</Explanation>
<TaskLines>
<Line1>     Eljárás Maximum(N, A, Max)</Line1>
<Line2>     Max := 1;</Line2>
<Line3>     Ciklus i := 2-től n-ig</Line3>
<Line4>             HA A(i) &gt; A(Max) akkor</Line4>
<Line5>             Max := i;</Line5>
<Line6>     Ciklus vége</Line6>
<Line7>     Eljárás vége</Line7>
</TaskLines>
<Tasks>
1.	
Egy héten keresztül mérjük a napi csapadékmennyiséget. A hét hányadik napján esett a legtöbb eső?

2.	
Ismerjük az évfolyam ZH eredményeit. Ki érte el a legmagasabb pontszámot?

3.	
Az iskolában atlétikai versenyt szerveznek és a pontszámok összesítése után meg kell mondaniuk, hogy hányas sorszámú ember lett a legjobb.

4.	
Egy évfolyam minden hallgatójának megmérjük a magasságát. Mekkora a legmagasabb hallgató?
</Tasks>
</Task>